<div class="container p-2 text-dark ">
    <div class="ratio ratio-21x9">
        <iframe width="882" height="496" src="https://www.youtube.com/embed/V-fIeAsoQco" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
    </div>

    <div class="container p-2 text-dark text-start ">
        <h1 class="intitle"><font color="#660000" face='Century'><i>ISTORICUL CASTELULUI PELIȘOR</i></font></h1>

        <div class="container-fluid">
            <h2></h2>
            <div class="container-fluid">
                <div class="clsimg2">
                    <figure>
                        <img src="imagini/003-1-300x234.jpg"  >
                        <figcaption>Castelul Pelisor, iarna</figcaption>
                    </figure>
                </div>
                <p>Castelul Pelisor a fost deschis publicului vizitator in februarie 1993. Muzeul, cu o valoare inestimabila, ce cuprinde o valenta istorica, o alta memorialistica si una artistica, constituie o importanta componenta a zestrei culturale a poporului roman. Acest edificiu este parte integranta a vastului ansamblu arhitectonic creat de regele Carol I pe valea paraului Peles, intr-o perioada ce se suprapune practic intregii sale vieti traita in Romania. In paralel cu castelul Peles, au fost construite in apropiere Casa Cavalerilor, Economatul, Casa Corpului de Garda, Casa Arhitectilor, Casa Gradinii, iar mai tarziu, intre 1899 – 1902, Castelul Pelisor, un dar oferit de regele Carol I principilor moştenitori.</p>
                <p>Arhitectul şef al castelului Pelisor, Karel Liman, respecta cerintele comanditarului pentru arhitectura exterioara, cu elemente ,,Fachwerk”, adaugand insa si elemente romanesti, ce dau cladirii o notă vesela: cele doua turnuri acoperite cu olane de gresie colorata, aidoma turlelor de biserici din Bucovina.</p>
                <div class="clsimg2">
                    <figure>
                        <img src="imagini/004î-300x225.jpg"  >
                        <figcaption>Castelul Pelisor, iarna</figcaption>
                    </figure>
                </div>
                <p>In ceea ce priveste arhitectura interioara, K. Liman a folosit, fara indoiala la cererea principesei Maria, alaturi de elemente de ,,Arta 1900”, elemente romanesti: ocnite specifice Vaii Prahovei, divizarea spatiului prin folosirea elementelor brancovenesti, amplificarea functionalitatii prin compartimentarea spatiului in plan orizontal. Caci, prin treptata intelegere a naturii poporului roman, cu care a ajuns sa se identifice ca nici un alt personaj regal, Maria a inteles necesitatea cuprinderii functiei  ,,nationale” in resedinta regala.</p>
                <p>Decoratia interioara, conceputa de Maria in diverse perioade, 1902 – 1903 si 1925 – 1928, ilustra crezul ei in materie de frumos. In testamentul moral adresat ,,Tarii si Poporului roman”Regina marturisea:  ,,daca toate cele frumoase va vor aminti de mine, voi fi pe deplin rasplatita pentru dragostea ce v-am purtat-o, caci pentru mine frumosul a fost un crez.”</p>
                <p>Cutezatoarele demersuri artistice ale Mariei nu au avut, ca la Carol I, pretentii civilizatoare sau de exemplaritate, ele au fost manifestarea spiritului sau nonconformist, deschis catre nou, doritor de libertate.</p>
                <div class="clsimg2">
                    <figure>
                        <img src="imagini/007-300x225.jpg"  >
                        <figcaption>Castelul Pelisor, iarna</figcaption>
                    </figure>
                </div>
                <p>Ca şi Palatul Cotroceni, Pelisorul va cunoaste mai multe etape ale decoratiei, ce vor ilustra evolutia sentimentelor si a gustului reginei Maria. De la ,,cuiburile aurite”, unde printesa mostenitoare, ranita de lumea reala, se putea refugia pentru a visa departe de cruda realitate, pana la epurarea severa a liniilor, la geometrismul Modern Style-ului sau la includerea in stilul personal a elementelor de arta romaneasca, expresie artistica a identificării Reginei cu durerile si bucuriile neamului romanesc. Aceasta este replica pe care,,Regina tuturor romanilor” a dat-o, peste ani, regelui Carol I si germanitatii sale nezdruncinate.</p>
                <p>Castelul Pelisor dezvaluie, prin decoratia sa interioara, personalitatea romantica, misterioasa, indrazneata, promotoare a unei arte noi si insolite a reginei Maria, caci, stilul ales de ea pentru aceasta ,,casa de vis” este ,,Arta 1900”.</p>
            </div>
        </div>

    </div>

</div>
